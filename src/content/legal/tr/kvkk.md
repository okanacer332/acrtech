---
title: "Bilgi Talebi Formu Aydınlatma Metni"
date: "2024-12-13"
---

## Veri Sorumlusu

**Acrtech Bilişim Ltd. Şti.** (“Acrtech” veya “Şirket”) olarak, kişisel verilerinizin korunmasına önem veriyoruz. Bu aydınlatma metni ile, `www.acrtech.com` internet sitesinde bulunan bilgi talebi formu aracılığıyla tarafımızla iletişime geçtiğiniz durumlarda kişisel verilerinizi nasıl işlediğimiz hakkında sizi bilgilendirmeyi amaçlıyoruz. Acrtech, kişisel verilerinizin işlenmesi bakımından veri sorumlusu olarak hareket etmektedir.

## Kişisel Verileri İşleme Amaçları ve Hukuki Sebepleri

Kişisel Verilerin Korunması Kanunu’nun (“Kanun”) 5. ve 6. maddeleri, kişisel veri işlemenin hukuki sebeplerini düzenlemektedir. Bilgi talebi formu aracılığıyla kişisel verilerinizin hangi amaçlar ve hukuki sebeplerle işlendiğini aşağıda bulabilirsiniz:

### 1. Hukuki Yükümlülüklerin Yerine Getirilmesi
Kişisel verileriniz, hukuki yükümlülüklerimizin yerine getirilmesi hukuki sebebine dayalı olarak aşağıdaki amaçla işlenmektedir:
* Yetkili kurum veya kuruluşların Şirketimizden talepte bulunması ya da bu kurumlara bildirim yapmamızın öngörüldüğü durumlarda, yasal yükümlülüklerimizin yerine getirilmesi (örneğin, hukuka aykırı işlem şüphesi taşıyan bir işleme dair bir kamu kurumunun talepte bulunması durumunda bilgilerinizin paylaşılması).

### 2. Bir Hakkın Tesisi, Kullanılması veya Korunması
Kişisel verileriniz, veri işlemenin bir hakkın tesisi, kullanılması veya korunması zorunlu olması hukuki sebebine dayalı olarak aşağıdaki amaçla işlenmektedir:
* Olası bir uyuşmazlık durumunda haklarımızın korunabilmesi ve kullanılması ile hukuki süreçlerin yürütülmesi.

### 3. Meşru Menfaatler
Kişisel verileriniz, veri işlemenin meşru menfaatlerimiz için zorunlu olması hukuki sebeplerine dayalı olarak aşağıdaki amaçlarla işlenmektedir:
* Bilgi talebi formu aracılığıyla sizinle iletişime geçilmesi.
* Teklif almak istediğiniz ürün ve hizmetlerle ilgili sizinle iletişime geçilmesi.
* İlgilendiğiniz ürün ve hizmetlerimize ilişkin bilgi ve destek verilmesi.
* Geri bildirim, talep ve şikayetlerin alınması ve sonuçlandırılması.
* İş faaliyetlerimizin incelenmesi ve denetlenmesi.

### 4. Açık Rıza
Kişisel verileriniz, ilgili kişinin açık rızasının bulunması hukuki sebebine dayalı olarak aşağıdaki amaçla işlenecektir:
* Açık rızanızı temin etmiş olmanız halinde (örneğin ticari ileti onayı kutucuğunu işaretlemeniz durumunda), pazarlama iletişim faaliyetlerimizi yürütebilmemiz için kimlik ve iletişim bilgileriniz; iletişim tercihleriniz doğrultusunda, pazarlama, tanıtım, promosyon, reklam, etkinlik, teklif, kampanya hakkında tarafınıza bilgi verilmesi ile anket süreçlerimizin yürütülmesi amaçlarıyla işlenmektedir.

## İşlenen Kişisel Veriler

Bu aydınlatma metninde belirtilen amaçlar ve hukuki sebepler kapsamında;
* **Kimlik:** Ad-soyad
* **İletişim:** E-posta, telefon
* **Diğer:** Çalıştığınız firma ismi, ilettiğiniz konu, soru, öneri, talep ve şikayetler
* **İşlem Güvenliği:** IP adresi, log kayıtları

## Kişisel Verilerin Kimlere ve Hangi Amaçlarla Aktarılacağı

Kişisel verilerinizi üçüncü taraflara aktarırken Kanun’un 8. maddesinde belirtilen kurallara uygunluk sağlanmaktadır. Kişisel verileriniz aşağıda yer alan taraflara, belirtilen amaçlarla aktarılır:

1.  **Hizmet Aldığımız Şirketler ve İş Ortaklarımız:** Üçüncü taraflardan hizmet alımı süreçlerinin yürütülmesi (örneğin; sunucu hizmetleri, elektronik ileti gönderimi için izin vermiş olmanız halinde e-posta gönderim altyapısı sağlayıcıları) ile iş ortaklığı yaptığımız kişilerle ilgili ürün veya hizmetin sunulabilmesi kapsamında bilgi paylaşımı yapılması.
2.  **Yetkili Kişi, Kurum ya da Kuruluşlar:** Yetkili kurum veya kuruluşların Şirketimizden talepte bulunması ya da bu kurumlara bildirim yapmamızın öngörüldüğü durumlarda, yasal yükümlülüklerimizin yerine getirilmesi.
3.  **Adli ve İdari Makamlar:** Adli ve idari takip işlemlerinin ve uyuşmazlık çözümlerinin yerine getirilmesi.

## Kişisel Veri Toplamanın Yöntemi ve Hukuki Sebebi

Kişisel verileriniz, internet sitemizde sunulan bilgi talebi formunun doldurulması aracılığıyla otomatik ve kısmen otomatik yöntemler ile toplanmaktadır.

Kişisel verilerinizi; hukuki yükümlülüklerimizin yerine getirilmesi, bir hakkın tesisi, kullanılması veya korunması için veri işlemenin zorunlu olması ve ilgili kişinin temel hak ve özgürlüklerine zarar vermemek kaydıyla, veri sorumlusunun meşru menfaatleri için veri işlemenin zorunlu olması ve ilgili kişinin açık rızasının bulunması hukuki sebeplerine dayalı olarak işliyoruz.

## İlgili Kişi Hakları

Kanun’un 11. maddesi hükümleri uyarınca kişisel verilerinize ilişkin olarak aşağıdaki haklarınız bulunmaktadır:

* Kişisel veri işlenip işlenmediğini öğrenme,
* Kişisel verileri işlenmişse buna ilişkin bilgi talep etme,
* Kişisel verilerin işlenme amacını ve bunların amacına uygun kullanılıp kullanılmadığını öğrenme,
* Yurt içinde veya yurt dışında kişisel verilerin aktarıldığı üçüncü kişileri bilme,
* Kişisel verilerin eksik veya yanlış işlenmiş olması hâlinde bunların düzeltilmesini isteme,
* Kişisel verilerin silinmesini veya yok edilmesini isteme,
* Kişisel verilerin düzeltilmesi, silinmesi ya da yok edilmesi halinde bu işlemlerin kişisel verilerin aktarıldığı üçüncü kişilere bildirilmesini isteme,
* İşlenen verilerin münhasıran otomatik sistemler vasıtasıyla analiz edilmesi suretiyle kişinin kendisi aleyhine bir sonucun ortaya çıkmasına itiraz etme,
* Kişisel verilerin kanuna aykırı olarak işlenmesi sebebiyle zarara uğranması hâlinde zararın giderilmesini talep etme.

---

**Haklarınızı Kullanmak İçin:** Lütfen taleplerinizi içerir dilekçenizi şirketimizin Mersin adresine posta yolu ile ya da daha önce bize bildirmiş olduğunuz e-posta adresiniz üzerinden `info@acrtech.com` e-posta adresine gönderiniz. Haklarınızı kullanmak için ayrıca Veri Sorumlusuna Başvuru Usul ve Esasları Hakkında Tebliğ’de belirtilen yöntemleri de tercih edebilirsiniz. Talebiniz en kısa sürede ve en geç otuz gün içerisinde yanıtlanacaktır.